#Luentoviikko 11, 10.4.-17.4.2017
Luennon teemana mukautuvat järjestelmät.

Perinteinen esimerkki aiheeesta, joka ei ensimmäisenä muistu mieleen webbi-palvelua kehitettäessä, mutta lyö kynsille ennen pitkää. Mielenkiintoisesti myös aihe, josta on paljon epämukavia kokemuksia.

Hauska esimerkki on Hobby Deed https://www.hobbydeed.com, jossa kerkiää usein näkemään sellaisia sanoja kuin  "Word_utility_login" vähän ennenkuin päivittyvät "Kirjaudu sisään" tai vastaaviksi. Hyvä esimerkki toteutuksesta, jossa lataamisviiveet hivenen karsivat käyttömukavuutta.

Toinen negatiivinen esimerkki aiheesta on palvelut, joista pitää toisinaan ottaa eri kielen tai käyttöliittymän (työpöytä versus mobiili) versio saadakseen kaikki toiminnot. Vastaavasti jos sivusto ei tarjoa kunnon mobiilikäyttöliittymää, vähenee sen käyttö nopeasti.

Lokalisaatiossa on paljon ongelmia: excelissä kielen vaihtuminen voi tehdä kaavoista toimimattomia tai muuttaa päivämäärän formaattia, mikä on poikkeuksellisen epämukavaa kun formaattia vaihtanut data ei edes ole päivämäärä. Desimaalierottimen vaihtuminen pilkun ja pisteen välillä tulee mieleen jatkuvana riesana.

Kohdennetut mainokset klassinen esimerkki suosittelijajärjestelmistä: joskus on "mukava" tutkia, kuinka omat toiminnot saattavat jopa pelottavalla tarkkuudella heijastaa omia toimintoja.

Samaan aikaan mukauttamiseen on kuitenkin tarjolla lukuisia työkaluja, usein jo valmiiksi kehyksiin ympättynä.

##Oivallukset (5)
1. Käyttäjämalli isossa roolissa, mutta käyttäjämalli voi helposti mennä pieleen.
1. Aiheesta tulee mieleen poikkeuksellisen paljon negatiivisiä esimerkkejä.
1. Voisiko jopa sanoa, että parhaimmillaan toteutettu silloin kun vaikutusta edes huomaa.
1. Liittyy myös mittaamiseen: mitä paremmin käyttäjä tunnetaan, sitä paremmin sisältöä pystyy tälle muokkaamaan.
1. Aihe joka vaatii myös monipuolista ymmärrystä: kuinka monella on hajuakaan miten kiinalaista kirjaimistoa kirjoitetaan perinteisellä QWERTY-näppäimistöllä?

##Kehitysehdotukset (1-3)
1. Tunnustan heikkouteni, mutta aika haastaavaa on löytää kehitysehdotuksia jokaiselle viikolle.
