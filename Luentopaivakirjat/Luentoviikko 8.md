#Luentoviikko 8, 20.3.-26.3.2017
Luentoviikolla vuorossa koostepalvelut.

Mielenkiintoisia esimerkkejä. <a href="http://www.tilannehuone.fi/halytys.php">Tilannehuone</a> on tullut vastaan. Hyvä esimerkki palvelusta, joka ei teknisesti ole ollut kovinkaan käänteentekevä. Kaikki kunnia palvelulle, mutta tapahtumien kaivelu jostain ja niiden latominen kartalle on jotain, mikä voitaisiin tunnissa käydä kurssin koodiklinikoilla läpi. Mutta joku tuon toteutti, loi palvelun, sai näkyvyyttä ja nyt voi eleillä sivun mainostuloilla herroiksi!

Toisaalta ei sovelluksen sen kummempi tarvikaan olla tuodakseen lisäarvoa jollekin. Ja jossain on ollut se henkilö, joka on tuollaista kaivannut, mutta ei ole tiennyt miten sen voisi toteuttaa. Eli kaikki kunnia.

Jukan oma esimerkki soittolistojen yhdistämisestä oli kanssa oiva. Osoitti, kuinka ei ole ollenkaan mutkatonta yhdistellä dataa eri lähteistä. ITunesin formaatti oli rumaa (xml:ää ja muita rakenteellisia dokumentteja työkseni tekevänä uskallan näin sanoa), ja tässä tapauksessa ei edes tarvinnut huolehtia kaikesta ylimääräisestä tauhkasta mitä datalla on taipumus sisältää.

Koostepalvelut eri muodoissaan ovat kuitenkin olennainen osa nettiä. Yhdistämällä dataa eri lähteistä pysty tehokkaasti tuomaan uutta ymmärrystä aiheista.

##Oivallukset (5)
1. Datan laatu kuulostaa olevan keskeinen ongelma, oli kyse sitten formaatista tai datan sisällöstä itsessään.
1. Koostepalvelut ei ole vain "logojen lätkimistä kartalle", vaan myös esim. sovelluksia voidaan koostaa osaksi toista palvelua.
1. Perusasioiden (API-kutsut, json/xml -operaatiot) hanskaaminen on tärkeää: monen palvelun ytimessä on hyvin samanlaisia toimintoja.
1. Rakenteellisten dokumenttien kurssi ja vahva töissä tullut osaaminen auttaa paljon sekä käsittelyssä että toivottavasti myös silloin, kun pitäisi itse osata luoda datarakenteita.
1. Näillä voi tehdä myös rahaa: ne voivat työllistää, niiden varaan voi perustaa yrityksen, tai voi vaikka vain laittaa palvelun tulille ja antaa mainostulojen kerryttää kukkaroa.

##Kehitysehdotukset (1-3)
1. Ilmeisesti rakenteellisia dokumentteja ei enää opeteta omana kurssinaan? Näiden osaaminen on kuitenkin hyödyllistä, jos ei ole ennen tullut vastaan.
