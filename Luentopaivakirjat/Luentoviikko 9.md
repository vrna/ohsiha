#Luentoviikko 9, 27.3.-2.4.2017
Luentoviikolla vuorossa Datajournalismi.

Aihe yhdisti hienosti useita kurssilla käytyjä teemoja ja alleviivasi sillä opittujen työkalujen arvoa. Esimerkeissä oli käytetty monipuolisesti eri datalähteitä, yhdistetty niitä luovalla tavalla ja saatu olemassa olevan tiedon pohjalta uutta tietoja sekä myös kykyä luoda lisäymmärrstä. Luento mainitsi myös tilastolliset analyysit: aiheen, jota kurssilla ei ole käsitelty niin paljoa, mutta joka kieltämättä tulee helposti vastaan. Samalla se nosti esiin tuttuja haasteita: mistä tietoa voi saada luetettavasti, miten yhdistää eri lähteet ja yleisen painimisen muuttuvien rajapintojen kanssa.

Klikkijournalismin kanssa painivana on hieno huomata, että on myös tahoja, jotka yrittävät sitä välttää. Yle näyttää panostaneen laatuun, ja puolestaan mittaavan tuloksiaan muullakin kuin raaoilla kävijämäärillä.

Tässä tapauksessa datan rooli on mielenkiintoinen. Sitä käytetään luomaan journalismia, mutta samalla käyttäjistä kerätään lisää dataa, jota voidaan käyttää mm. laadun parantamiseen. Palvelut tuottavat itsessään dataa kun kävijät käyttävät interaktiiviseksi luotuja sovelluksia, mutta jokainen käyttäjän toiminto itsessään on myös transaktio jota seurataan. Tykkään tästä kehästä, mikä syntyy.

##Oivallukset (5)
1. Alan luovuus. Nörteiltä vaaditaan paljon hoksaamiskykyä.
1. A/B-testaus oli itselle uusi termi, ja mielenkiintoinen. Hieno termi sille että vertaillaan paria vaihtoehtoa keskenään ja valitaan parempi.
1. Monipuolisuus. Esimerkeissä oli mielenkiintoisia tapauksia, joissa kaikissa on käytetty vähän eri tekniikoita ja lähestymistapoja paremman sisällön tuottamiseen.
1. Analytiikalla on iso merkitys: on lähes turha tehdä palvelua, jossei samalla seuraa miten sitä käytetään. Tähän on tarjolla yhä paremmin tukea.
1. Hyvä yhdistävä tekijä aikaisemmin opittujen kanssa ja hyvä aasinsilta seuraavaan teeman, joka näköjään onkin käytön seuranta.

##Kehitysehdotukset (1-3)
1. Oma vika kun en päässyt luennoille, mutta toiveissa olisi saada etämahdollisuudet vierailuluentoihin.
