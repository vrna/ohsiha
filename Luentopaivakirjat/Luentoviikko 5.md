#Luentoviikko 5, 20.2.-27.2.2017
Tällä viikolla paino sisällöllä ja sisällönhallintajärjestelmillä.

Tähän aiheeseen oli sinänsä paljon tarttumapintaa, koska EDI-maailman työntekijänä rakenteiset dokumentit, järjestelmäintegraatiot ja -migraatiot ovat tuttua. Omat kokemukset myös kertovat siitä, kuinka vaikeasta aiheesta on kysymys: jo perinteinen yritysken sisäinen wiki-sivusto (kuten confluence) kohtaa joukon vaatimuksia, ja ihmisillä lienee usein enemmän negatiivista kuin positiivista sanottavaa näistä.

Metadata mietitytti. Sen lisääminen sisällölle voi olla tuskallista, jos sitä on paljon, mutta varsinkin sitten kun sisältöä on paljon ja sitä pitää pystyä edelleenkin hallitsemaan tai tehdä sille vaikkapa hakuja. Monesti näkee suosittavan erilaisia tageja, joita voi sisällölleen tuottaa, mikä voi kolahtaa nilkkaan siinä vaiheessa kun kukin käyttää tagejaan vähän omalla tavallaan.

Tietovarastoinnissa mainittiin eri varastointitapoja. Siirrettävyys laskettiin eduksi flat file/csv -dokumenteille. Näkisin kuitenkin varastoinnin ja siirtämisen omina toimintoinaan. Tietovarastoinnissa tietokanta voi olla perusteltu, ja jos haluaa sallia joustavan siirtämisen, katsoo sitten export-työkalut erikseen.

Bootstap-demo oli antoisa, ja oli hauskaa kun myöhemmin samalla viikolla törmäsi nettisivuihin ja onnistui tunnistamaan sen bootrapilla tehdyksi. Toki samaa pohjaa on nähnyt monessa paikassa ennenkin, nyt vain osasi heti nimetä tekniikan.

##Oivallukset (5)
1. Nyt kun näistä puhuttiin, havahtui siihen kuinka moneen eri sisällönhallintajärjestelmään on jo saanut törmätä, ja kuinka iso määrä haasteita niissä onkaan.
1. Jos sisältöä on paljon ja sitä tuottaa useampi eri käyttäjä, saattaa hallinta vaatia paljon metadataa. Käyttäjälle sisällöntuotto-vaiheessa tämä voi tuntua raskaalta, ja näiden hyöty saattaa tulla vasta ajan kanssa ilmi - jos silloinkaan.
1. Hyvä kysymys: onko eduksi esim. nettisivulle, että se on selkeästi tunnistettavissa tietyllä tekniikalla tehdyksi. Käyttöliittymän tuttuus lienee plussaa, toisaalta vaarana on näyttää samalta kuin muutkin ja/tai antaa laiska kuva sivusuunnittelusta.
1. Monet sisällönhallintajärjestelmään liittyvät ominaisuudet on liitettävissä myös järjestelmiin, joita ei ensisijaisesti miellä sisällönhallintajärjestelmiin. Esimerkiksi moni ERP-järjestelmä painii samojen ongelmien ja ominaisuuksien parissa.
1. Boostrap-demon sivutuotteena asensin Atomin ja ihastuin. Samalla opin että Windows Explorerin kommentikentästä pääsee komentiriville ja valmiiksi senhetkiseen kansioon kirjoittamalla riville cmd. Muistutus taas siitä kuinka iso osa osaamista on ihan perinteinen käyttöjärjestelmä navigaatio ja tiedostonkäpistely, ja kuinka pienistä sivutuotteista saa itselle käyttökelpoisia neuvoja.

##Kehitysehdotukset (1-3)
1. Plussaa jos saa kerrottua etukäteen mitä esim. seuraavalla luentoviikolla on luvassa. Voisi hieman valmistautua etukäteen. Voi olla että tenttiviikko sotkee nyt ja näin on ollutkin.
