#Luentoviikko 6, 6.3.-12.3.2017
Pahus! Työt veivät miestä ja missasin näin vierailuluennon. Kurssin kotisivut onneksi paljastavat mitä oli aiheena. Ei muuta kuin ihmettelemään itsekseen.

Smart University Design Labista ei nopealla haulla hirveästi infoa irronnut, joten sen osalta lienee syytä myöntää tappionsa ja siirtyä eteenpäin.

NetBeans osoittautui sangen käteväksi työkaluksi node.js -kokeiluun. Työkalu tarjoaa valmiina pohjan HTML5/node.js appille, jolla saa kerrasta luotua itselleen ohjelman rungon html- ja js- filun kanssa. Chromella ja NetBeansin omilla lisäosilla saa selaimessa debugattua ohjelmaa, joka näyttäisi vielä päivittyvän itsekseen reaaliajassa, samalla kun työkalu näyttää debug-infoa.

vue.js lähti myös helpohkosti käyntiin <a href="https://vuejs.org/v2/guide/syntax.html">tutoriaalin</a> avulla. Ensivaikutelma on ihan positiivinen, vaikuttaa simppeliltä ja tuntuu tarjoavan perusratkaisut ja niitä esittelevät tutoriaalit sangen nopeasti. Luettuani vielä joitakin <a href="http://www.valuecoders.com/blog/technology-and-apps/vue-js-comparison-angular-react/">vertailuja</a> esim Angulariin ja Reactiin, vue alkoi vaikuttaa entistä paremmalta yksinkertaisuuden kannalta. Tai sitten minua huijataan.

MongoDB on tullut vastaan web-ohjelmoinnin kurssilla. Muistan sen olleen helposti lähestyttävän (oma vertailukohtani on tosin SQL, joten luultavasti kaikki on sen jälkeen helposti lähestyttävää). Relaatiomalli mahdollistaa dynaamisemmat ratkaisut, toisaalta saattaa houkutella luistamaan tietorakenteen pohtimisessa, mikä sitten saattaa hyvinkin kostautua myöhemmin.

##Oivallukset (5)
1. tuntuu että valtaosa web-kehyksistä/kehitysympäristöistä painottaa käyttöönoton helppoutta samalla kun toteavat, että eivät välttämättä sovellu raskaihin sovelluksiin.
1. Toisaalta tämän kurssin osalta tuleekin etsittyä enemmän helposti lähestyttäviä, simppeleihin ratkaisuihin soveltuvia vaihtoehtoja.
1. Alettuani Atomin käyttäjäksi ja tutkailtuani NetBeansin valmiita sovelluspohjia huomaa taas, kuinka hyvällä työkalulla säästää paljon vaivaa.
1. nopean tutkimisen perusteella vue.js löytyy useammastakin "top web development frameworks 2017"-listauksesta yhdessä mm. Angularin ja Reactin kanssa.
1. vue.js on näemma tullut aika nopeasti ja sen suosio näyttää kasvaneen nopeasti. Kehitys tuntuu olevan nopeaa web-puolella. Minkähänlaisella tekniikalla muutaman vuoden päästä koodataan?

##Kehitysehdotukset (1-3)
1. ainakin itsellä menee helposti puurot ja vellit sekaisin kun tulee sekaisin frontend-kehyksiä, backend-kehyksiä, ohjelmointikieliä, kieliriippumattomia palikoita, avoimia rajapintoja jne. Näitä voisi ehkä silloin tällöin jäsennellä ja painotella, mitkä ratkaisut tarkoittavat lopulta mitäkin osaa.
