<h1>Luentoviikko 2, 30.1.-5.2.2017</h1>
<p>
Tällä luentoviikolla saatiin erittäin mielenkiintoinen johdatus myös siitä, kuinka ajatus hyperteksteistä lähti jo 1940-luvun teorioista ja mekaanisista mikrofilmien lukulaitteista, ja jatkui siitä edelleen. Ajatukset dokumenteista, jotka kokoavat data eri paikoista luodakseen resurssin ja useiden ihmisten jaettuun kollaboraatioon perustuvista malleista mainittiin jo 60-luvulla. Luennolla heitellyt nimet kuten Vannevar Bush, Ted Nelson ja Douglas Engelbar visioivat nykyaikaisen internetin ilmiöitä ja kauan ennen kuin tekniikka edes mahdollisti kaiken.
<br/><br/>
Historiakatselmuksen jälkeen käsiteltiin webin arkkitehtuuria, ja sen jakoa lokaatioon, reusrssiin ja presentaatioon. Mainittiin suunnilleen “data vanhenee kuin viini. Presentaatio vanhenee kuin juusto”. En nyt sanatarkkaa muotoa muista, mutta idea tuli selväksi, ja jäi pohdituttamaan. Joskus kun voi tulla tilanteita, joissa datan ja presentation raja häilyy. Ja jossain muodossahan data pitää joka tapauksessa esittää: tietokannassakin data on jotenkin lyöty rakenteeksi, jota voidaan lukea jollakin tavalla: sen lisäksi on kuitenkin erikseen ns. Varsinainen presentaatio.
<br/><br/>
HTML-merkkauksen läpikäyminen n. 90 minuutissa oli joka oiva esimerkki kokonaisen kurssin upottamisesta vähän tökerösti osaksi toista kurssia, tai sitten siitä että kyky nopeasti omaksua edes alkeet eri merkkaustavoista tai ohjelmointikielistä on asian ytimessä yhdessä hyvien työkalujen kanssa.
</p>
<h2>Oivallukset (5)</h2>
<p>
1. FireBase hyvä esimerkki siitä, kuinka nykytyökalut pystyvät auttamaan nopeasti vauhtiin web-kehityksessä.
1. Kävin TTY:n hostaamillani omillla kotisivuillani myös muistuttamassa, millainen homma olikaan tehdä edes yksinkertaiset sivut pelkällä html- + css-merkkauksella ilman ohjelmallista sisällönhallintaa.
1. Web-arkkitehtuurin ajatukset ovat olleet vireillä jo kauan ennnen kuin web on ollut kaikkien käsillä.
1. Presentaatio-lokaatio-rerussi -kolmijako hyvä periaate pitää mielessä: tämän jaon sotkemisella voi helpohkosti tuottaa ikävyyksiä.
1. Olen monesti ihmetellyt miksi aina välillä on käytössä URL ja välillä URI. Nyt kun mainitsiin että toinen on "identifier" ja toinen "locator" valkeni tämäkin. Ihmeteltäväksi jäi miksi en ole vaivautunut asiaa googlaamaan.
</p>

<h2>Kehitysehdotukset (1-3)</h2>
1. kotisivujen kautta on jokseenkin haastavaa edellen pysyä kärryillä tulevista (saati menneistä) tapahtumista.
